---
layout: single
title: Chi siamo
permalink: /about/
header:
  image: "assets/images/head/about.jpg"
---

Il **Gruppo Donatori di Sangue Fratres di Montecarlo** è nato nel novembre del
1966 su idea dell'allora Governatore dell'Arciconfraternita di Misericordia,
Cav. Angiolo Donatini e ad opera di 25 persone che divennero i primi donatori
del paese e tra i primi della Piana di Lucca. Nel 2003, l’associazione è stata
intitolata al capogruppo storico, Alberto Tintori – scomparso quell'anno – e
tale passaggio è stato caratterizzato dall'inaugurazione del nuovo labaro del
Gruppo.

L'attività principale dell’associazione è la sensibilizzazione e
l'accompagnamento della popolazione alla donazione di sangue mediante l’opera di
mediazione tra il cittadino e i Centri Trasfusionali intesa quale mezzo
principale per la diffusione della cultura del dono. In passato, i donatori
effettuavano la donazione attraverso la modalità “a chiamata”, in cui l'Ospedale
richiedeva le donazioni di sangue caso per caso, qualora se ne presentasse la
necessità. Col passare degli anni, l'incremento del numero di donatori e la
rinnovata cultura della donazione – anche grazie alla possibilità di conservare
il sangue più a lungo – ha consentito di effettuare la donazione con maggiore
libertà e sicurezza.

Il Gruppo – che al 31 dicembre 2015 risulta composto da 318 donatori – è
divenuto anche un luogo dove dar vita ad altre iniziative e i Consigli Direttivi
che si sono succeduti hanno promosso le seguenti attività:

## Iniziative autonome

* Organizzazione della tradizionale corsa campestre che, per molti anni, ha
  segnato l'inizio della Festa del Vino del settembre montecarlese;
* Gestione di alcuni stand enogastronomici della Festa del Vino. Inizialmente il
  nostro Gruppo gestiva un ristoro che vendeva panini, affettati e polenta
  fritta. Dal 1990 circa, ha iniziato ad occuparsi della vendita diretta di vino
  nella piazza dedicata alla gastronomia e, dal 2010, anche dello stand dedicato
  alla Fiera di Beneficienza;
* Partecipazione alla Festa dello Sport, organizzata ogni anno
  dall'Amministrazione comunale;
* Partecipazione con una propria squadra al torneo di calcetto femminile nella
  locale palestra del plesso scolastico di San Giuseppe (2011);
* Organizzazione della Festa del Donatore, in cui il Gruppo, ogni anno, premia
  con il diploma della prima donazione i nuovi donatori per l'impegno dimostrato
  e i donatori più assidui con medaglie d'argento (10' donazione), d'oro (25'
  donazione), e croci al merito (50' donazione). Un ringraziamento particolare
  va a Luciano Marchesini, uno dei primi donatori montecarlesi, che nel 2013 ha
  raggiunto il traguardo di 100 donazioni!

## Iniziative in collaborazione con altre associazioni

* Collaborazione alla realizzazione delle corse podistiche “Porcari Corre” e
  “Trofeo Alberto Tintori” e, dal 2011, anche la “Corri con Paolo”;
* Collaborazione alla realizzazione della “Gran Fondo Michele Bartoli” (dal 2006
  al 2011);
* Collaborazione con la locale associazione Pro Loco Montecarlo alla
  realizzazione dell’evento “Montecarlo è di Strada” (2015).

## Iniziative in collaborazione col Gruppo Fratres di San Salvatore

* Sensibilizzazione alla donazione di sangue rivolta agli studenti delle scuole
  del paese;
* Torneo di calcetto “Livio Tintori”, organizzato in diverse edizioni negli anni
  '80 e poi ripreso per alcuni anni tra il 1990 e il 2000, dal 2006 al 2008 e
  nel 2010.

## Collaborazione con l'Arciconfraternita di Misericordia

* Contributo all'acquisto e all'allestimento delle auto-ambulanze;
* Contributo all'acquisto e all'allestimento dell'autovettura per il trasporto
  di sangue e organi;
* Partecipazione all'organizzazione delle 15 edizioni della “Tavolata” del paese
  nel mese di giugno (dal 2002 a oggi);
* Contributo alla realizzazione di alcuni calendari che hanno valorizzato
  aspetti storico-culturali importanti del nostro paese.

## Contributi vari

* Contributo per i festeggiamenti del 600' anniversario della Madonna del
  Soccorso (1987);
* Contributo all'installazione del riscaldamento nella Chiesa parrochiale del
  paese (1992);
* Contributo al restauro della Pieve romanica nella frazione di San Piero in
  Campo;
* Contributo alla ristrutturazione della seconda Casa Famiglia di Mastiano per
  persone con disabilità, gestita dall'ANFFAS di Lucca;
* Contributo all'acquisto di materiali per una missione umanitaria in Sudan,
  promossa da un medico lucchese.

## Contributi devoluti ogni anno

* Contributo al centro ricreativo per persone con disabilità nella sede
  dell’Arciconfraternita di Misericordia;
* Contributo alla Casa Famiglia “Giovanni XXIII” nella frazione di Luciani;
* Contributo a famiglie bisognose sul territorio montecarlese in stretta
  collaborazione con il Comune di Montecarlo attraverso le segnalazioni
  dell’assistente sociale dell’Ente.

## Numero donazioni degli ultimi anni

* 2006: 277 donazioni
* 2007: 291 donazioni
* 2008: 311 donazioni
* 2009: 316 donazioni
* 2010: 312 donazioni
* 2011: 310 donazioni
* 2012: 343 donazioni
* 2013: 319 donazioni
* 2014: 280 donazioni
* 2015: 282 donazioni
* 2016: 285 donazioni
* 2017: 357 donazioni
* 2018: 348 donazioni

Ti interessano altre dati? Accedi alla sezione [Statistiche](https://fratresmontecarlo.org/charts/)!
