---
layout: single
title: "Festa del donatore 2019"
tags: [news]
header:
  image: "/assets/images/2019/festa-donatore-montecarlo.jpg"
---

La prossima domenica 9 giugno, per le vie dell’antico borgo medievale di
Montecarlo, si terrà  l'annuale **Festa del Donatore**, organizzata del *Gruppo
Fratres Montecarlo*. La giornata è un importante punto di incontro per tutti i
donatori montecarlesi, per gli altri gruppi Fratres delle zone limitrofe e le
autorità locali.

Le attività iniziano alle 9.00, presso l'Istituto Pellegrini Carmignani in Via
Roma, con l'annuale resoconto delle attività svolte dal Gruppo, come ad esempio
lo stanziamento di **5000 €** a favore dell'Arciconfraternita della
**Misericordia di Montecarlo** per l'acquisto di un nuovo pulmino attrezzato al
trasporto di persone diversamente abili, così come i **2000 €** destinati
all'associazione **AGBALT** e dei risultati raggiunti nel corso dei 2018 da
parte del Gruppo dal punto di vista dei nuovi donatori e delle donazioni.
Seguirà quindi la **premiazione dei nuovi donatori**, che nel corso dell'anno
passato si sono uniti al Gruppo nonché la premiazione di coloro che hanno
raggiunto traguardi importanti come la medaglia d'argento per il raggiungimento
delle 10 donazioni, la medaglia d'oro al raggiungimento delle 25 donazioni, e
infine la croce al merito al raggiungimento delle 50 donazioni.

Alle 10.30, accompagnati dalla filarmonica Giacomo Puccini di Montecarlo,
partirà il **corteo per le vie del borgo** per la deposizione della corona di
fiori al monumento del Gruppo e a quello dei caduti nella Grande Guerra. Alle
11.00 tutti i partecipanti si uniranno alla celebrazione della Santa Messa del
donatore all’interno della chiesa. Al termine, per la prima volta, si terrà un
**lancio di palloncini** a forma di cuore dal centro del paese per sensibilizzare
alla donazione tutta la cittadinanza. La giornata si concluderà con l'annuale
**pranzo sociale** presso l'agriturismo "Il Poggio".
