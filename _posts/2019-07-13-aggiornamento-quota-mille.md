---
layout: single
title: "Quota Mille a metà percorso per Altopascio e Montecarlo"
tags: [news]
header:
  image: "/assets/images/2019/festa-donatore-montecarlo-palloncini.jpg"
---

Primo punto di controllo per il progetto “Quota Mille”, con cui i donatori
**Fratres di Montecarlo e Altopascio** hanno deciso di unire le forze per
raggiungere entro fine anno l’ambizioso obiettivo di **1000 donazioni**.

Da inizio anno i donatori dei due gruppi si sono recati al trasfusionale per
**521 volte** e questa è la prima conferma che l’obiettivo finale è
perfettamente raggiungibile se i due gruppi continuano a mantenere l’attuale
passo.

Altra importante nota è il numero dei **nuovi donatori, 59 in tutto**, che servono a
controbilanciare i donatori attivi che per qualche motivo non possono più donare
per un periodo variabile: interventi chirurgici, viaggi all’estero in zone a
rischio e tatuaggi sono i casi più comuni.

Continuano per il resto del 2019 le iniziative per incentivare la donazione a
Montecarlo, come il concorso **Fatti in Due!!** che offre una [bottiglia di
ottimo vino](/2019/concorso-fatti-in-due.html) ai propri donatori per ogni nuovo
donatore portato al trasfusionale, e il **trasporto collettivo** gratuito
[prenotabile attraverso whatsapp](/contatti/) il sabato e la domenica tramite il
furgone messo gentilmente a disposizione dalla Misericordia di Montecarlo.

Ad Altopascio gli **incontri di sensibilizzazione** presso il **bar Fly in’** di
Badia Pozzeveri riprenderanno con la riapertura delle scuole, e il prossimo
impegno per i volontari sarà la collaborazione con la Misericordia di Altopascio
per allestire la **tavolata prevista per sabato 27 Luglio**. Continua invece il
servizio di trasporto collettivo gratuito ogni sabato.
