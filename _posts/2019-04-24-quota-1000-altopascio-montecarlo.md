---
layout: single
title: "Verso Quota Mille: la sfida di Altopascio e Montecarlo"
tags: [news, associazione]
header:
  image: "/assets/images/2019/quota-mille-2.jpg"
---

Sono tempi duri per chi ha necessità di ricevere **trasfusioni di sangue** e
emoderivati, con il Centro Regionale Sangue della Toscana che dirama nuovamente
lo stato di **emergenza** per il gruppo sanguigno O, che non è mai riuscito ad
avere un apporto stabile da Novembre 2018.

I gruppi di donatori di sangue quindi sono chiamati a mobilitarsi, e le
iniziative sul territorio sono molte. Un esempio sono i due gruppi Fratres della
piana: Altopascio e Montecarlo, che hanno deciso di **unire le forze** per
diffondere la pratica del dono del sangue.

I gruppi dei due comuni confinanti sono realtà in continua crescita per il
numero di donazioni annuali, nonostante il trend nazionale negativo, e hanno
deciso di porsi davanti un obiettivo estremamente ambizioso: arrivare a fine
2019 a *Quota Mille*, ovvero **1000 donazioni di sangue** e emoderivati in
totale sommando gli apporti di entrambi.

[![quota mille donazioni annuali](/assets/images/2019/quota-mille-logo.png)](https://fratresmontecarlo.org/charts/)

Considerando che l’anno scorso, già molto lusinghiero per entrambi, ci si è
fermati poco sotto le 900 donazioni totali, si capisce che i due gruppi hanno
una grande voglia di continuare a crescere e di diffondere questa virtù civica
che letteralmente **salva la vita**.

Con questo ambizioso impegno preso con la collettività hanno trovato spazio
recenti iniziative, con gli incontri di sensibilizzazione presso il bar *Fly
in’* di Badia Pozzeveri per il gruppo altopascese che per il concorso [Fatti in
due!!](/2019/concorso-fatti-in-due.html) della sezione montecarlese, volto a
premiare con una ottima **bottiglia di vino** i donatori che portano nuovi volti
al trasfusionale.

Per chi volesse **avvicinarsi a questo mondo di solidarietà**, con un gesto
concreto e dare il proprio contributo, è possibile avere tutte le informazioni e
l’aiuto alla prima donazione dai rappresentanti dei due gruppi:

* per Fratres Altopascio al 339 15 48 545
* per Fratres Montecarlo 348 94 91 955
